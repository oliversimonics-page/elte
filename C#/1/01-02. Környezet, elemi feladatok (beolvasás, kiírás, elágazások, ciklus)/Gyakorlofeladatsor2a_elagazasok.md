# Gyakorlófeladatsor2a_elágazások

Írja meg a feladatok specifikációját, készítse el az algoritmust, majd kódolja a C# nyelven Visual Studio 2022 környezetben! A programot tesztelje többféle adattal!  

1. Síknegyed: Írjuk ki, hogy az x és y koordinátával adott P pont melyik síknegyedben van (elágazás, esetleg rekorddal)  
2. Szignum: Kérjünk be egy számot és írjuk ki az előjelét! Előjel függvény elágazással  
3. Kő, papír, olló: Írjunk kő, papír, olló játékhoz értékelőt! (lehet hosszabb szabállyal is)  
4. Háromszög: Készítsünk programot, amely bekér három pozitív egész számot, és kiírja őket nagyság szerint növekvő sorrendben!  
5. Sorozatok: Írjunk programot, ami eldönti három tetszőleges, de növekvő sorrendben lévő számról, hogy számtani vagy mértani sorozatot alkotnak-e. A három számot billentyűzetről kérje be! Az eredményt írassa képernyőre! A számtani sorozat jellemzője: az egymást követő számok különbsége állandó. A mértani sorozat jellemzője: az egymást követő számok hányadosa állandó.  
6. Szökőév: Írjunk programot, ami billentyűzetről bekér egy évszámot és eldönti, hogy az adott év szökőév-e. Az eredményt írassa képernyőre! Szökőévek a következők: minden néggyel osztható év, kivéve a százzal is oszthatókat. Szökőévek viszont a 400-zal osztható évek.  
7. Derékszögű1: A program döntse el, hogy a bekért a, b, c természetes számok lehetnek-e egy derékszögű háromszög oldalhosszúságai. Az a és b legyen a két befogó (használjuk Pitagorasz-tételét).  
8. Derékszögű2: A program döntse el, hogy a bekért a, b, c természetes számok lehetnek-e egy derékszögű háromszög oldalhosszúságai. A programot úgy írjuk meg, hogy az a, b, c számok közül bármelyik lehet a háromszög átfogója, a maradék kettő pedig a befogók (használjuk Pitagorasz-tételét).  
9. Osztályzat: Írjunk pontszám alapján osztályzatot adó programot! (A ponthatárokat a program konstansként tárolja)  
10. Akció: Egy üzlet nyár végi szezonkiárusítás keretében minden termékére akciót hirdet meg. A Program kérje be egy adott termék eredeti árát, a leárazás mértékét százalékban és ezek alapján határozza meg az akciós árat. Ha az akció 50%-nál nagyobb mértékű volt, akkor közölje a felhasználóval, hogy megéri az árut megvenni.  
11. Egyenlet1: Határozzuk meg az együtthatóival megadott, $ax^2+bx+c=0$ formátumú elsőfokú egyenlet megoldását!  
12. Egyenlet2: Határozzuk meg az együtthatóival megadott, $ax^2+bx+c=0$ formátumú másodfokú egyenlet megoldását!  
13. Névsor: Rendezzünk sorba névsor szerint három nevet!  
14. Reláció: Kérjen be a program két számot, és írja ki a köztük lévő relációt szöveges formában!  
15. Osztás: Vizsgáljuk meg, hogy az A adott egész szám osztható-e a B adott egész számmal!  
